---
title: Kyzdar.net жезөкшелік сайтының топ-менеджерлері ұсталды
preview: 6000-нан астам анкеталар, 27 қалаға ортақ жезөкшелер сайтының менеджерлері ұсталды
cover: prostitution.jpg
date: 2023-03-16
---
    Ішкі Істер Министрлігі 11 адамнан тұратын қылмыстық топты тергеуге алды. Қылмыстық топ жезөкшелікпен айналысатын адамдарға kyzdar.net сайтында жарнама орналастыру арқылы, онлайн табыс тауып отырған. Polisia.kz ақпараты бойынша, жарнама жұмыстары арқылы қылмыстық топ күніне 2 миллион теңгеге жуық табыс тауып отырған. Қылмыскерлердің белгіленген ақша айналымы 8 млрд теңгеден асты (жылына орта есеппен 2 млрд теңгеден астам).

	Жүйелі түрде топ-менеджерлердің шотына ақша аударып отырған 150 адам анықталып, әрі қарай жауап алынуда. Қазіргі таңда, қылмыстық топтың менеджерлері тінтіленіп, 23 миллион теңгеден астам қаражат, автокөлік, криптовалюта, ұялы телефондар және компьютерлер тәркіленді. 

	Қылмыстық Кодекстің 309 бабы бойынша сот алдындағы тергеу жүргізілуде, жақын арада веб сайт жұмысы тоқтатылатын болады. 
