---
title: ШЫМКЕНТ ҚАЛАСЫНДАҒЫ ЖАҢА ТҰРАН АУДАНЫ ТҰРҒЫНДАРҒА ҚЫЗМЕТІН КӨРСЕТУДЕ

preview: Шымкент қаласының тұрғындар санының өсуі және қала ауданының кеңеюіне байланысты 2022 жылы, 7 шілдеде жаңа Тұран ауданы құрылған болатын.
date: 2023-01-06
cover: gazqubyrlary.jpg 
---
Шымкент қаласының тұрғындар санының өсуі және қала ауданының кеңеюіне байланысты 2022 жылы, 7 шілдеде жаңа Тұран ауданы құрылған болатын. Жаңа аудан қаланың батыс бөлігінде орналасқан, ауданы жалпы мегаполистің 32%-ын, яғни 36,3 мың гектар. Аудан жалпы 9 сектордан және 12 673,3 гектар жайылымдық жерден тұрады.

Жаңа ауданның тұрғындар саны 220,7 мың адам, аудан құрамына орталық аумақтар және 21 шағынаудан кіреді. Дәлірек айтсақ мына шағынаудандар: Арғымақ, Ақжар, Айкөл, Ақтас, Ақтас-2, Агропром, Жаңаталап, Қорғасын-1, Қазығұрт, Құрсай, К.Маркс, Наурыз, Отырар, Спорт, Самал-1, Кіші Самал, Түркістан, 112 орам, №3, №4, №8 және орталық аумақтар. 

Тұран ауданында 553 көше, 526 көп қабатты үй және 39 357 жеке тұрғын үй бар. Сонымен қатар аудан ішінде 25 мектеп, 18 балабақша, 6 колледж, 6 денсаулық сақтау мекемесі және 5 саябақ орналасқан. Тұрғындарға әлеуметтік көмек түрлері бойынша құжаттарда мекен жайды ауыстырудың қажеті жоқ. Тұрғындар қолда бар құжаттармен тиісті әлеуметтік көмекті алатын болады.

Тұран ауданының әкімдігінің мекен жайы: Шымкент қаласы, Байтулы баба көшесі, ғимарат 12А.
Сұрақтар туындаған жағдайда немесе құжаттандыру мәселесі бойынша Тұран әкімдігіне жүгінуге болады.